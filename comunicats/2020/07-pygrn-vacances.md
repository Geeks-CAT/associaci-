Bones Pythonistes!

Només us volíem confirmar que seguim vius i amb moltes ganes de poder reprendre l'activitat de PythonGirona amb la màxima normalitat possible :muscle:.

Com sabreu acabem de constituir l'associació [GeeksCAT](https://geekscat.org), i ben aviat encetarem la [definició del grup de treball PythonGirona](https://github.com/GeeksCAT/associacio/issues/2). Estarem encantats de rebre idees i de que entre tots sumem! En cap cas ni l'essència de PythonGirona ni el cicle de xerrades es veurà alterat :)

Durant el confinament hem tirat endavant algunes iniciatives online, com la xerrada `Go per pythonistes` o la `Primera Jam session pythonica`. Han sorgit algunes idees, però entenem que hi ha força trobades virtuals a disposició de tothom, i on realment podem aportar és en les trobades presencials a Girona.

Com cada any, durant els mesos d'estiu _tanquem per vacances_ així que ens **veiem al setembre**!

Esperem que estigueu totes bé i amb ganes de tornar-nos a trobar ben aviat!

Hap.py coding!

L'equip de GeeksCAT - PythonGirona
