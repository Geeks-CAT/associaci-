Bon dia Geeks!

Com us vàrem explicar fa dies, el dia 30/06 a les 17:30, al [Centre Cultural la Mercè de Girona](https://web.girona.cat/ccm), tindrà lloc l'Assemblea General ordinària de l'Associació Geeks.CAT.

Toca renovar la JD i a banda de fer balanç d'aquests dos últims anys, votarem la nova JD amb les propostes que haguem rebut.

Si no podeu assistir-hi presencialment aviseu i buscarem la manera de fer-la online.

Recordeu que per tenir dret a vot heu d'haver satisfet les quotes anuals de l'Associació, contacteu amb tresoreria@geekscat.org si voleu regularitzar-ho o teniu dubtes al respecte.


### Agenda

1. Balanç JD 2020-2022
2. Presentació candidatures JD 2022-2024
3. Votació candidatures JD 2022-2024
4. Torn obert de paraules


### Després de l'AG

Un cop acabada l'AG hi haurà [xerrada de PythonGirona (DataFrames a Python més enllà de Pandas)](https://www.meetup.com/pythongirona/events/286490431/).

Tancarem la jornada amb el sopar pre-vacances, anirem a sopar pel centre de Girona, segurament a alguna terrasseta propera al CC La Mercè. 

S.u.p, de cara a la correcta gestió i reserva de l'espai i del restaurant, confirmeu l'assistència a través de la plataforma Meetup :)

Tornarem a reactivar l'activitat al setembre un cop acabi la temporada de vacances.


### Com presentar una candidatura a JD per l'exercici 2022-2024

Només cal que feu arribar un email a junta@geekscat.org amb el detall de la vostra proposta de JD:
- membres i rols _(recordeu que com a mínim es necessita cobrir Presidència, Tresoreria i Secretaria)_
- idees i principals objectius

Podeu enviar les vostres propostes fins al dia 28/06 (inclòs).

Ens veiem a final de mes!

--
La Junta de Geeks.CAT
